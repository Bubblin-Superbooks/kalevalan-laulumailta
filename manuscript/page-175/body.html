<div class="leaf flex"><div class="inner justify"><p class="no-indent  ">selässä.<br>Siten saadaan nauriit kasvamaan suuremmiksi.</p><p>Kun varsa ensi kerran valjastetaan auran eteen, pannaan jouhi pitkin vakoa ja sanotaan: "Assu niin suorah kuin tämä jouhi on!"</p><p>Karjanhoidon avuksi ovat seuraavat vanhat taiat:</p><p>Lehmiä laskiessa on karja kierrettävä. Sen toimittaa kolme miestä. Ensimmäisellä on oikeassa kädessään jumalankuva, vasemmassa palava pakkuli; toisena kulkee vanha paimen, kontti selässä, torvi ja vitsa kädessä; viimeisenä kävelee nuorin, kantaen pyssyä ja hiilikoukkua. Kiertäminen tapahtuu kahdesti myötä, yhdesti vastapäivään. Lähtiessä ammutaan. Toisin paikoin on kiertäjä nainen.</p><p>Ensi päivänä paimenessa ollessaan ei paimen saa ottaa evästä, sillä lehmät rupeisivat makaamaan metsässä.</p><p class=" stretch-last-line ">Paimenen ensikerran paimenesta tullessa pitää kastaa</p></div> </div>