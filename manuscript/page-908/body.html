<div class="leaf flex"><div class="inner justify"><p class="no-indent  ">niinkuin unehen nukkui iltamyöhällä, moniahan kerran nyökäytti päätään'."</p><p>Miihkali haudattiin Latvajärven Kalmosaareen. Haudalle pystytettiin<br>Kirjallisuuden Seuran toimesta muistokivi valkeine marmoriristineen.</p><p class=" stretch-last-line ">Vietimme Latvajärvessä pari päivää, Miihkali lauloi meille kaikki laulunsa, jonka jälkeen valokuvasin hänet. Toverini kulki toisena päivänä, joka oli sunnuntai, kylällä runoja keräämässä ja kaikenlaista muuta tiedustelemassa, minä tarinoin Petrin pirtissä rahvaan kanssa, jota sinne kokoontui penkit täysi. Mutta seura alkoi, se täytyy sanoa, lopulta käydä väsyttäväksi, sillä syystä tai toisesta kylän miehet arvostelivat meitä jotenkin epäsuopeasti. Ehkä siihen vaikutti sekin, että kuulustelin ostaakseni kaikenlaista vanhan kansan tavaraa. He lausuivat peittelemättä ja minun kuullen toisilleen arveluitaan ja näyttivät tulleen siihen</p></div> </div>