<div class="leaf flex"><div class="inner justify"><p class="no-indent  ">ottaa vettä suuhun siltä paikalta, johon ensimäinen verkko lasketaan. Kateiden katseet eivät silloin pysty.</p><p>Sylkeä pitää onkimatoon, jotta lähtisi pois paha.</p><p>Tuuli tyyntyy, jos orvon päästä otetaan kolme täitä ja pannaan järveen.</p><p>Tuuli kiihtyy, jos muurahaisia kannetaan järveen.</p><p>Vuodenaikain ja ilmain enteitä:</p><p>Jos linnunrata on sakea, tähtiä täynnä, tulee luminen talvi. Jos pohjoispää on sakeampi, sataa lunta keväästä, jos eteläpää, syksystä.</p><p>Kun talvella jäät kohoilee, tulee hyvä vuosi.</p><p>Jos kevätjäät nousevat maalle, tulee karjalle rauhaton kesä. Pääsiäisyönä käydään navetassa; jos lehmät rauhallisesti lepäävät, niin ei kontio kesällä koske, eikä tarvitse pitää paimenia; jos lehmät ovat levottomia, tulee rauhaton kesä.</p><p class=" stretch-last-line ">Pääsiäisaamuna käydään katsomassa auringonnousua; jos se nousee ihan iloisesti, leikittelee</p></div> </div>