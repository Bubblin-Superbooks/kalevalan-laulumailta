<div class="leaf flex"><div class="inner justify"><p class="no-indent  ">käynnistä Päivölän pidoissa. Se on yleisimpiä ja pisimpiäkin runoja, mitä vielä Kalevalan laulumailla osataan, ja tunnettu koko Karjalassa. Tässä yhteydessä, näine alkuvalmistuksineen, en kuitenkaan ole sitä missään muualla kuullut. Hän lauloi nyt yhteen mittaan toista sataa säettä, jättäen kuitenkin väliin paljon aukkopaikkoja. Ja jatko osotti, ettei Lemminkäisen maininta yhdessä Vipusen kanssa ollut muistin hataruutta, vaan että runo nähtävästi on tällä paikkakunnalla ennen siihen malliin laulettu. Kun nimittäin Päivölän isäntä Lemminkäiseltä kysyy:</p><pre>"Mikä lienet miehiäsi.  
Kukapa urohiasi?"</pre><p>niin tämä siihen vastaa:</p><pre>"Mie olen lieko Lemminkäinji,  
Viishaima Vipusen vanhan,  
Ongervoisen oppipoika!"</pre><p class=" stretch-last-line ">Ja Päivölän isännän udellessa, mistä hän tien tiesi,</p></div> </div>