<div class="leaf flex"><div class="inner justify"><p class="no-indent  ">runoaika oli auttamattomasti katoamassa.</p><p>Olimme toverini keralla alkumatkan tavallista miettivämpiä, kiinnittämättä huomiota naisten pakinoihin Varahvontan kanssa. Ajatuksemme näyttivät kierrelleen jotenkin samoja latuja, kaiken katoavaisuutta aprikoiden, koska yht'aikaa melkein kuin sopimuksesta viritimme tuon tunnetun kauniin laulun:</p><pre>"Kas Suomenlahdella hyrskyt  
    Ja laajat Laatokan veet,  
    Ja vuolaan Tornion tyrskyt  
    Ja Maanselän harjanteet,  
    Ne halkoo Suomea suurta,  
    Ne pilkkoo kansaa sen,  
    Ne katkovat Sammon juurta,  
    Ei juurru se uudelleen"…</pre><p>Näillä samoilla taipaleilla se sävel ehkä oli kerran runoilijansakin mielessä herännyt.</p><hr class="section"></div> </div>