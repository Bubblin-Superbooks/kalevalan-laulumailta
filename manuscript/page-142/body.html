<div class="leaf flex"><div class="inner justify"><p class="no-indent  ">ja tyyntä, taivaan kristallisini läpikuultavaa äärettömiin, siellä täällä lepäili pilvenhattaraa kuin vaahtoa ja aurinko valoi kuusien välitse hangelle aamun kultaista loistoa. Hyvä oli mielenikin ja kauan hymyilin äskeisiä seikkailuita ja porojen somia juonia. Näissä ajatuksissa halusin muutaman suon reunassa koettaa, vieläkö poroissa oli urheilun halua ja läimäytin ajokastani hihnalla kylkeen. Mutta tuskin sain sen tehneeksi, kun se samalla pyrähti laukkaan, ja muutaman kymmenkunnan syltä kiidettyään äkkiä poikkesi syrjään, kelkka singahti sivuttain ja samassa oli joku hangesta pistävä seiväs vähällä puhkaista kylkeni. Siitä viisastuneena minäkin puolestani nyt ajoin siivolla.</p><p class=" stretch-last-line ">Pistojärvi oli Vienan puolella eteläisin seutu, missä poroja pidettiin;<br>Suomen puolella oli se kauppias, jonka keralla olimme Oulusta<br>matkanneet, yrittänyt pitää niitä vielä etelämpänä,</p></div> </div>