<div class="leaf flex"><div class="inner justify"><p>Kuolleen pesuvettä ei saa kaataa tanhualle.</p><p>Kuolleen päälle ei saa tipahtaa kyyneliä, ei hautaankaan. Nämä näet kypeniksi muuttuneina polttaisivat häntä "tuolla ilmalla".</p><p>Lapsen kuollessa ei äiti saa olla läsnä; lapsi kauvemmin kiusautuisi.</p><p>Sillä aikaa kun ruumista viedään hautaan, pesee pari naista pirtin "vesivihkolla." Saippuaa ja hiekkaa ei saa käyttää; vainaja rupeisi silloin vaivaamaan ja pelottelemaan. Hiekka kynsisi "poloiniekan" selkää.</p><p>Vanha ruumis kannetaan haudalle pirtistä otetulla päreorrella, joka sitten jätetään haudan päälle pystyyn; obresa kiinnitetään tähän.</p><p>Kuollutta hevosella haudalle vietäessä pannaan kesäkello hevosen kaulaan. "Jumalan hyvie", leipiä, viedään mukana ja niitä ensiksi annetaan perille (hautausmaalle päästyä hevoselle, loput jaetaan köyhille.)</p></div> </div>