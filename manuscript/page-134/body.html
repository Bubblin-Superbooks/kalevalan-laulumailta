<div class="leaf flex"><div class="inner justify"><p class="no-indent  ">toisen tenhon, sen olemus ja synty astuu lähelle kuulijaa, hän tuntee sen lämpöisen henkäyksen.</p><p>Kuinka verrattoman kauniilta tuntui tuo autereinen, tarumainen runo Osmottaren oluen keitosta, jolla hän lähti komean Lemminkäisrunon ladulle:</p><pre>"Savu saarella palavi  
    Tuli niemen tutkaimella,  
    Suuri ois' sotisavuiksi,  
    Pieni paimosen tuleksi…"</pre><p>Siinä on kaikuja ajoilta, joihin ei mikään kirjoitettu tieto ulotu…</p><p class=" stretch-last-line ">Kun hän sitten lauloi suurella vaivalla pannun oluen kapinallisista ajatuksista tynnörissä, kuinka se uhkasi potkia pohjat puhki, ellei pian ilmestynyt juojaa, niin pääsivät vanhuksen muistot aivan valloilleen ja hän esitti, silmää iskien, runon rattoisalla elävyydellä, ikäänkuin keskellä niitä samoja hehkuvia mielentiloja, joissa nämä vanhat runot ovat muinoin saaneet</p></div> </div>