<div class="leaf flex"><div class="inner justify"><p class="no-indent  ">punaisella langalla yhteen ja upotetaan järveen. Tämän lahjan nimenä on "arpavalkiet".</p><p>Kun juo vettä kaivosta, avannosta tai järvestä, niin pitää ensin liikuttaa pois alallaan ollut vesi, jottei hiimosti tartu, eikä tule tauti. Kun saaviin otetaan kaivosta vettä, niin ensinnä kaadetaan vähän maahan, jottei tulisi tauti.</p><p>Jos tahdotaan kulkutautia estää taloon tulemasta, pitää uunissa polttaa tervakuppeja, kenkärajoja ja tervanahtureita. Näitä samoja aineita polttamalla kylään tuopien teitten varsilla saadaan tauti estetyksi kylään leviämästä.</p><p>Varahvontta kertoi velhon erään kerran parannelleen hänen silmiään seuraavalla tavalla:</p><p class=" stretch-last-line ">Silmä oli loukkaantunut niin pahoin, ettei hän nähnyt mitään. Hän meni velhon luo. Tämä pani kylyn lämmitä ja sen joutuessa lähdettiin metsään. Noita otti kolmen kannun padan mukaansa. Tuli tehtiin suolle,</p></div> </div>