<div class="leaf flex"><div class="inner justify"><pre class="no-indent  ">Päähän penkin peittelekse,  
    Itsekseen itettelekse, 160  
    Parempi olisi ollut,  
    Maata koissa korkiassa.  
    Vähä nyt tulee väkeä,  
    Pieni arvo aartehia,  
    Saatu on saalis suurempiki,  
    Vähemmälläki väellä'."</pre><p class=" stretch-last-line ">Martiskan runoja olivat suureksi osaksi säilyttäneet hänen poikansa Maksima, joka asui sukutaloa Lonkassa, ja Teppana, joka jo v. 1851 oli muuttanut kotivävyksi Tiirovaaraan eli Koljolaan, nelisen penikulmaa pohjoiseen Lonkasta. Maksimaa oli Lähteenkorvan johtamalla runonkeruumatkalla Genetz laulattanut, Teppanaa Berner, ja poikain laulamista runoista on voitu selvitellä, mitkä toisinnot Lönnrotin kokoelmissa ovat isän laulamia. Teppana minulle kertoi muutamia elämäkerrallisia tietoja Martiskasta, jos lienee tapauksia</p></div> </div>