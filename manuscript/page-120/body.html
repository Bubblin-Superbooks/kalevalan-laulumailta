<div class="leaf flex"><div class="inner justify"><pre class="no-indent  ">Pyytää armua alati,  
    Rukoilee niin rohkeasti,  
    Vannoo täyen valansa:  
    "En minä sinä ikänä 135  
    Ei minä, ei minun sukuni,  
    Lähe on suurihin sotihin."  
    Hyvästi hyvät puheenne,  
    Paremmat kuin lausehenne.  
    Olkoon onni teillä, niinkuin meillä. 140  
    Anna Jumala miulla  
    Kaikki kansa rauhallissa,  
    Luojan luovulla ilolla.</pre><p class=" stretch-last-line ">Vapaasti ja niin sanoakseni uudenaikaisesti oli myös käsitelty Väinämöisen ja Joukahaisen kilpalaulanto. Väinämöinen käskee "passariaan" valjastamaan reen eteen hyvän hevosensa, katsellen sitä ikkunasta, lähtee sitten ulos, jossa renki seisoo hevosta suitsista pidellen, istuu rekeen ja lähtee taipaleelle. Joku kumma tiellä</p></div> </div>