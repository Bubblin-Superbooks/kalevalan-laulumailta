<div class="leaf flex"><div class="inner justify"><p class="no-indent  ">kuitenkin näytti olevan varma asiastaan, hän tuli sulhaskansan keralla pirttiin. Mies oli kookas ja roteva, mutta vähän jolsanlainen. Arvonmiehiä oli sulhaskansassa Miitrei vaimoineen, muut olivat köyhää kansaa.</p><p>Kosiminen sitten tapahtui, yleistä tapaa noudattaen, seuraavalla tavalla.</p><p>Pirttiin astuttuaan kosjoväki risti silmänsä, niinkuin kreikanuskoiset ainakin tekevät, ja laativat tervehdyksen, jonka jälkeen talonväki pyysi heitä istumaan "suureh tshuppuh", jossa Jumalan kuvat ovat.</p><p>Talonväki: "Mitä vierahat sanovat?"</p><p>Kosjoväki: "Emmepä mitänä, rauhaa kaikki. Työ ettekö tiiä mitä uuempaa?"</p><p>"Emmä njii mitä, rauha kaikki teälläkin, Jumalalle kiitos."</p><p class=" stretch-last-line ">Nämä ovat tavanmukaiset karjalaiset tervehdykset, sitten vasta ilmoitetaan se asia, jolle on tultu. Kosjoväki</p></div> </div>