<div class="leaf flex"><div class="inner justify"><p class="no-indent  ">sitä."</p><p>Vuokkiniemen ja Kivijärven kautta Lönnrot sitten palasi Kajaaniin.<br>Viidennellä matkalla, joka tapahtui kevätkeleillä, hän ajoi rajan<br>poikki pohjoisempaa, tuli ensinnä Lonkan kylään, jossa tapasi<br>Martiskan, ja sieltä tämän saattamana Vuonniseen.</p><p class=" stretch-last-line ">"Lonkasta on neljä peninkulmaa matkaa Vuonniseen. Tällä välillä ei ole ainoatakaan asuttua paikkaa. Martiska itse tuli minua kyyditsemään, ja meidän seuraamme tuli kaksi muuta miestä, joiden oli yksityisten asiain vuoksi kulkeminen samaa tietä. Läksimme liikkeelle varhain aamulla ja saavuimme hyvissä ajoin perille. Keskelle kyytiväliä oli rakennettu metsäsauna tulisijoineen matkustajia sekä kalastajia varten, jotka viimemainitut lähellä olevassa järvessä vetävät nuottaa. Viivyimme täällä noin tunnin ajan</p></div> </div>