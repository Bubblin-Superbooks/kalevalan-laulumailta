<div class="leaf flex"><div class="inner justify"><p class="no-indent  ">uudelleen ja pääsi joka kerralla yhä pitemmälle, niinkuin mäenlaskija, jonka sukset luistavat yhä kauemmaksi, kuta useammin hän latunsa laskee.</p><p>Jo sattui muuan sana, joka sai minut korviani teroittamaan: Vipusen nimi. Vipunen on Kalevalan hämärimpiä henkilöitä ja sen vuoksi ovat hänestä lauletut runot yhtä arvokkaita kuin harvinaisiakin:</p><pre>"Kuin nyt saanemma sanoiksi,  
Ongervoiksi ottanemma?  
Tuoll' ois sata sanoa,  
Tuhat on virren tutkelmoa,  
Vatshassa Vipusen vanhan,  
Suussa ankervo Vipusen…  
Viikon on Vipunen kuollut,  
Kauan ankervo katonut…"</pre><p class=" stretch-last-line ">Annoin ukon rauhassa tapailla; en tahtonut johdatella, jottei jouduttaisi väärälle tolalle. Tuli joukko sekavia säkeitä, jotka olivat aivan hajanaisessa</p></div> </div>